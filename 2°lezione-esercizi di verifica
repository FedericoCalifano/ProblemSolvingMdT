*Degli esercizi tratti dal sito (http://mdt.di.unipi.it/default.aspx) della gara nazionale dell'Università di Pisa si riportano solo il nome e il testo dei singoli esercizi, per gli esempi di input/output si faccia riferimento all'indice dei testi(http://mdt.di.unipi.it/TestiGara/IndiceTesti.aspx)



Si propongono alcuni esercizi di verifica della seconda lezione:

(*Stringa Inversa)
Esercizio 2, Gara XII
	Inversione [Punti 5]. Si scriva un programma per macchina di Turing che, ricevuta in ingresso sul nastro una stringa sull'alfabeto {H, O, C} (attenzione: si tratta della lettera O, non della cifra 0), lasci sul nastro alla fine della computazione la stessa stringa, ma scritta in ordine inverso.


(*Notazione Unaria)
Esercizio 2, Gara XV
 	Ripetizioni Si scriva un programma per macchina di Turing che, ricevuta in ingresso una stringa composta da un numero decimale n fra 0 e 7, seguito da una lettera l fra A e G, lasci sul nastro una stringa composta da n ripetizioni di l.

 
Come per gli esercizi di verifica della prima lezione, se ne propone uno leggermente "diverso" (più interessante):

	Esercizio 5: La chimica di Turing I [Punti 12]. Usiamo i caratteri H, O, C per rappresentare, rispettivamente, un atomo di idrogeno, ossigeno, carbonio. Una sequenza di queste lettere può quindi rappresentare una molecola (ovviamente è anche possibile scrivere formule che non possono rappresentare una molecola stabile, ma per semplicità non ci poniamo il problema). Nella chimica di Turing si usa una notazione compatta per scrivere queste formula, consistente in un numero decimale preceduto dalla lettera che identifica una molecola. Per esempio, O2 (ossigeno molecolare) sta per OO, CH4 (metano) per CHHHH e H2O (acqua) per HHO. Si scriva un programma per macchina di Turing che, ricevuto in ingresso una formula in notazione compatta, lasci sul nastro la stessa formula in notazione espansa. Si assuma per semplicità che le quantità siano sempre espresse da una sola cifra decimale (da 2 a 9; l'assenza di un numero indica 1).
